---
title: Sentrering av tekst og elementer - 15 år etter
date: 2019-07-23
---

Tar et tilbakeblikk på artikkelen jeg skrev i 2004, som gikk hvordan CSS kunne brukes til å midtstille både tekst og elementer.


## Bakgrunn

På starten av årtusenet var "Hvordan midtstiller jeg x" et gjentagende spørsmål på forumet som i dag heter diskusjon.no. Det var tilsynelatende mange ulike løsninger, som bare tidvis fungerte etter hensikten. Jeg skrev derfor en kort artikkel om hvordan dette burde løses. 


## Gyldighet på foreslått løsning

Den opprinnelige artikkel sier følgende:

- text-align: center; for tekst og inline-elementer
- margin: 0 auto; for blokkelementer.

Dette er de rådende løsningene også i dag, 15 år etterpå. Selv etter innføringen av flexbox og grids, er dette den enkleste måten å midtstille på. 

Med flexbox og grid er det imidlertid enklere å midtstille elementer vertikalt.  


## Andre observasjoner

Det er vesentlig enklere å være frontendutvikler i dag, enn for 15 år siden.

- Slipper å forholde oss til flere doctypes
- Dagens nettlesere har god CSS-støtte, og er dessuten evergreene.
- IE5, IE6 og quirkmodus er forlengst historie